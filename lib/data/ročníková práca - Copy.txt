Zlomeniny
Postup:
    1. Vytvorte oporu na poranenej končatine podložením rúk pod aj nad miestom zlomeniny.
    2. Znehybnite tak, aby bol znehybnený jeden kĺb pod aj nad zlomeninou
    3. Zlomenú hornú končatinu dajte do závesu z trojrohej šatky alebo znehybnite v rukáve odevu (zlomenina kľúčnej kosti sa ošetruje tak isto)
Zlomenú dolnú končatinu znehybnite priložením zdravej dolnej končatiny a priviazaním
    4. Pri veľkej deformácii využite rôzne druhy obloženia na znehybnenie (vankúše, deky, ...)
    5. Zavolajte záchranku alebo choďte na pohotovosť
Vykĺbenina
Postup:
    1. Uložte postihnutého do najpohodlnejšej polohy
    2. Spevnite končatinu (podložte vankúšom)
    3. Ak je možné, znehybnite závesom alebo obväzom
    4. Nechajte postihnutého aby si sám podopieral vykĺbenú časť
    5. Zariaďte prevoz do nemocnice
Krvácanie z nosa
Postup:
    1. Posaďte postihnutého s predklonenou hlavou
    2. Tlačte na mäkkú časť nosa tesne pod kostenou tvrdou  časťou najmenej 10 min. bez prerušenia
    3. Uvoľnite odev okolo krku
    4. Požiadajte postihnutého, aby dýchal ústami
    5. Poraďte postihnutému, aby nesmrkal, nekašľal a neprehĺtal
    6. Po zastavení krvácania musí zostať postihnutý v kľude 4 hodiny a nepiť teplé nápoje (ak krvácanie trvá viac ako 30 min. zavolajte lekársku pomoc)
Hyperventilácia
Postup:
    1. Upokojujte dotyčnú osobu, ak ste v rušnom prostredí odveďte osobu do pokojnej miestnosti
    2. Uvoľnite tesný odev a usaďte dotyčného do pre neho pohodlnej polohy
    3. Pomôžte postihnutému upokojiť dýchanie (dýchajte spolu s ním)
Bezvedomie dýcha
Postup:
    1. Uložte postihnutého do stabilizovanej polohy
    2. Privolajte záchranku (155)
    3. Opakovane sledujte prítomnosť dýchania a stav vedomia

Epilepsia
Postup:
    1. Zabráňte tomu, aby sa postihnutý zranil (odstráňte nebezpečné predmety z jeho okolia)
    2. Podložte pod hlavu dotyčného mäkký materiál (bunda, vankúš,...) alebo ruky
    3. Po odznení kŕčov treba postihnutého prezrieť, či neutrpel nejaké zranenia
    4. Ak je vám dotyčná osoba neznáma alebo má záchvat po prví raz, treba volať záchranku (155)

Astma
Postup:
    1. Pomôžte postihnutému použiť inhalátor
    2. Vyzvite postihnutého aby dýchal pomaly a usaďte ho do pohodlnej polohy
    3. Ak záchvat po pár minútach neprestane, opäť použite inhalátor
    4. V prípade, že nič nepomáha volajte záchrannú službu
    5. Kým čakáte kontrolujte vitálne funkcie

Popálenina
Postup:
    1. Pri popálenine väčšej ako dlaň zariaďte odvoz do nemocnice
    2. Inak okamžite chlaďte miesto studenou vodou najmenej 10 minút
    3. Odstráňte z rany náramky alebo oblečenie
    4. Po chladení prikryte ranu obväzom alebo nejakou čistou tkaninou

Poleptanie
Postup:
    1. Pri práškových žieravinách najprv odstráňte nasucho
    2. Tekuté žieraviny odstraňujte 20 minút prúdom čistej vody
    3. Pri zasiahnutí oblečenia odstraňujte odev spolu s oplachovaním
    4. Ak sú zasiahnuté oči vypláchnite ich väčším množstvom vody
    5. Pri vypití žieraviny nevyvolávajte zvracanie, opakovane vyplachujte ústa a potom dajte postihnutému vypiť 2 dcl vody po dúškoch
    6. Zariaďte transport do nemocnice
